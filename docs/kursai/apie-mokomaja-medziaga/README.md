# Apie mokomąją medžiagą

Čia pateikiama informacija apie tai ko galite tikėtis kiekviename kurse, kaip medžiaga yra suskirstyta, kaip kursai susiję vienas su kitu, patarimai kaip galite įsisavinti kuo daugiau informacijos, kaip įgautas žinias galite pritaikyti praktikoje ir kt.

## Mokomieji kursai

Skirtingų mokomųjų kursų tikslas yra padėti įgauti žinias tam tikroje temoje, pavyzdžiui, išmokti norimos programavimo kalbos pagrindus, išmokti kokią nors technologiją, padedančią kažką padaryti greičiau ar efektyviau ir pan.

Kai kurie kursai yra susiję vienas su kitu, o kai kurie yra visiškai nepriklausomi nuo kitų. Todėl kiekvieno kurso pradžioje bus pateikiama informacija apie tai ką reikia mokėti norint mokytis tą konkretų kursą, žinoma, jeigu tokie reikalavimai tuo konkrečiu atveju gali būti taikomi.

Norint įgyti žinias tam tikroje specializacijoje gali prireikti išmokti kelis skirtingus dalykus, kuriuos dažniausiai reikia mokytis tam tikru eiliškumu, tačiau kai kuriais atvejais įvairias temas galima mokytis lygiagrečiai. Šiame puslapyje rasite rekomenduojamus mokymosi kelius, kuriuose bus paminėta ką mokytis ir kokiu eiliškumu norint įgauti žinių tam tikroje konkrečioje srityje.

## Kursų struktūra

Kiekvienas kursas yra sudarytas iš šių pagrindinių dalių:

### Įvadas

Pateikiama informacija apie tai kam tinkamas kursas, ko išmoksite, koks pasiruošimas yra būtinas, galbūt koks nors pradinis įvadas į kurso medžiagą ir panaši informacija.

### Programinė įranga

Pateikiama informacija apie reikalingą programinę įrangą, ar alternatyvas. Ką būtina įdiegti prieš pradedant mokytis, o kas yra tik rekomendacinio pobūdžio. Pateikiamos diegimo instrukcijos su informacija ką būtina žinoti apie įrašytą programinę įrangą, ar kaip ja naudotis.

### Patarimai ir rekomendacijos

Su kursu susiję patarimai. Kaip rekomenduoju išsisaugoti rašomą kodą, kur jį talpinti. Ar panašaus tipo rekomendacijos.

### Visos kurso temos

Pagrindinė ir didžiausia kurso dalis. Kiekvieno kurso temos skirsis pagal kurso medžiagą, todėl čia neįmanoma nurodyti kokios temos lauks kiekviename kurse.

Kiekviena tema bus sudaryta iš šių dalių:

* **Teorinė dalis** - viskas ką reikia žinoti apie temą iš teorinės pusės. Kas tai yra, kur gali būti panaudota, kodėl reikia ir pan.
* **Sintaksė** - kaip apsirašo tam tikras dalykas, iš ko susidaro, kuri dalis ką atlieka ir įvairūs kiti su tuo susiję paaiškinimai.
* **Pavyzdžiai** - praktiniai pavyzdžiai, kurie iš nurodytos sintaksės gauna konkrečius rezultatus. Įvairūs šių pavyzdžių panagrinėjimai, bei paaiškinimai.
* **Užduotys** - remiantis teorine dalimi, sintakse, bei pavyzdžiais, turėsite atlikti įvairias užduotis. Šios užduotys turėtų padėti užtvirtinti įgautas žinias. Dažniausiai bus pateikiamos bent kelis užduotys, kurios bus pateikiamos nuo lengviausių iki sunkiausių.

### Pavyzdinis projektas

Kartu sukursime bent vieną pavyzdinį projektą, kuris apims kaip įmanoma daugiau kurse parodytų dalykų. Pamatysite kaip visos temos gali būti apjungtos, su kokiomis kliūtimis bus susiduriama, kaip tai galima išspręsti, kokia kodo struktūra yra rekomenduojama kuriant ką nors didesnio nei visos ankstesnės užduotys ir pan.

Įgyvendinus pavyzdinį projektą bus pateikta papildomų užduočių, kurios nurodys kaip pavyzdinį projektą galite praplėsti. Taip pat, šioje vietoje galite ir patys susigalvoti kaip norėtumėte praplėsti projektą.

### Galutinė užduotis iš viso kurso

Geriausiai įgautos žinios yra užtvirtinamos per atliktas užduotis ir įgyvendintus projektus. Sėkmingai įveikus visą kursą ir įgyvendinus pavyzdinį projektą dar būtų geriausiai jeigu įgyvendintumėte panašaus lygio projektą savarankiškai, todėl bus pateikiama viena galutinė užduotis, arba kelios iš kurių bus galima rinktis.
